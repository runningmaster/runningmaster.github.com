<!-- 
api: флуконазол
atc: J02AC01
src: UA/7001/01/02
-->

# Показання для застосування

* Гострий вагінальний кандидоз, коли місцева терапія є не доречною.
* Кандидозний баланіт, коли місцева терапія є не доречною.

# Спосіб застосування

Капсули слід ковтати цілими. Прийом препарату не залежить від прийому їжі.

* __Дорослі.__ Препарат застосовують перорально у дозі 150 мг одноразово.

* __Пацієнти літнього віку.__ При відсутності ознак порушення функцій нирок для лікування даної категорії пацієнтів застосовують звичайну дозу, як для дорослих.

* __Порушення функцій нирок.__ Флуконазол виводиться в основному з сечею у незміненому вигляді. При разовому застосуванні препарату коригувати дозу даній категорії пацієнтів не потрібно.

* __Порушення функцій печінки.__ Флуконазол слід застосовувати з обережністю пацієнтам із порушеннями функцій печінки, оскільки інформації щодо застосування флуконазолу цій категорії пацієнтів недостатньо.

# Протипоказання

* Гіперчутливість до флуконазолу, інших азольних сполук або до будь-якої з допоміжних речовин препарату.
* Одночасне застосування флуконазолу та терфенадину пацієнтам, які застосовують флуконазол багаторазово у дозах 400 мг/добу та вище (згідно з результатами дослідження взаємодії багаторазового застосування).
* Одночасне застосування флуконазолу та інших лікарських засобів, що подовжують інтервал QT та метаболізуються за допомогою ферменту CYP2A4 (наприклад цизаприду, астемізолу, пімозиду, хінідину та еритроміцину).